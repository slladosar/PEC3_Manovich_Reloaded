### REPTE-ACTIVITAT 3:
Sílvia Lladosa Ruana
Maig 2023

# **Visionant el futur amb les ulleres de Lev Manovich**
## **Plantejament**
En aquesta tercera PAC ens posem novament les ulleres de Lev Manovich per parlar de dos casos nous d'hibridació de programari en la cultura contemporània, **Procreate** i **Blender**. És molt fàcil confondre hibridació amb la descripció de multimèdia. Però Manovich ho explica molt bé al seu llibre "El software toma el mando". Quan parlem d'híbrids de mitjans, les diverses tècniques i interfícies es fusionen per oferir una experiència nova i coherent, molt diferent de l'experiència que obtenim quan consumim els medis un a un, com per exemple en un blog, on tenim fotos i text per separat. En aquest cas, cada medi té el seu propi llenguatge i no interaccionen, simplement serveixen per il·lustrar el que es llegeix.
En canvi, en un híbrid veurem com diferents tècniques, tradicionals o no, interaccionen amb diferents llenguatges aconseguint noves possibilitats expressives.

_"La palabra multimédia supo reflejar el fenómeno de la confluéncia de contenidos procedentes de distintos medios, pero no así de sus lenguajes” (Lev Manovich, 2010)_

## **Redescobrint la hibridació**

<img src="https://logos-world.net/wp-content/uploads/2023/02/Procreate-Logo-500x281.png" alt="logo Procreate" width=50> **CAS 1: Procreate**
 
Procreate és una aplicació de creació artística dissenyada per a dispositius iOs, com ara l'iPad. Amb centenars de pinzells creats a mà, Procreate permet crear il·lustracions i pintures digitals. Es tracta d'una aplicació molt intuïtiva gràcies a la seva interfície similar a altres programes de creació digital com Adobe Illustrator o Adobe Photoshop.

Un dels altres aspectes que la fan intuïtiva és la similitud amb dibuixar sobre paper. Utilitzem físicament un llapis, sensible a la pressió, sobre una pantalla a partir de diferents eines que imiten mitjans tradicionals.

A Procreate, igual que amb Photoshop o Illustrator, es treballa amb capes, això permet selecionar i modificar els elements sense tocar els altres. A més, es poden crear llenços d'altíssima resolució (fins a 16.000 x 8.000 píxels) amb l'avantatge de poder ampliar molt la imatge sense perdre qualitat i dibuixar detalls que sobre paper no es podrien fer.

<img src="https://mir-s3-cdn-cf.behance.net/project_modules/max_1200/c386c3162317577.63f49abc8fd88.gif" alt="Illustracio animada d'Andreu Zaragoza" width="400" style="float:right;margin-left:30px">

Procreate és molt més que una simple aplicació de dibuix, en realitat, es converteix en un híbrid mitjançant la fusió amb altres mitjans. A continuació, es detallen algunes de les característiques que fan de Procreate un híbrid, segons Lev Manovich.

En primer lloc, Procreate ofereix una àmplia gamma de pinzells que poden simular materials com el metall o la pell, així com pinzells de luminància que permeten crear efectes lumínics sofisticats. A més, els usuaris poden crear i compartir els seus propis pinzells amb altres persones, afegint una dimensió col·laborativa a l'experiència de dibuix.

Una altra característica destacada és la capacitat d'enregistrar el procés de creació, permetent als artistes capturar i compartir el seu flux de treball, així com aprendre de les seves pròpies creacions. L'asssitent d'animació també el fa molt interessant ja que fàcilment podrem fer animacions frame a frame i crear Gifs tan interessants com aquest:

La capacitat de seleccionar, transformar elements, crear màscares i superposar elements amb modes de fusió és una altra característica clau de Procreate, donant als artistes un control sobre les seves creacions i possibilitant la combinació de diferents elements per aconseguir efectes visuals complexos.

Tot i que Procreate ja ofereix eines de retoc de color i efectes, que normalment s'associen amb programaris dedicat a aquest propòsit, com ara ajustar la saturació, el contrast, la lluminositat i efectes com desenfocament, soroll, clonació, aberració cromàtica, etc. També ofereix la possibilitat d'exportar les il·lustracions a formats que són compatibles amb programes com Photoshop, per continuar treballant-les allà.

Una nova característica sorprenent de Procreate és la pintura en tres dimensions, una funcionalitat que abans només s'associava amb programes específics de modelatge i animació 3D.

[![New 3D Painting in Procreate](https://img.youtube.com/vi/Aq18QxEiN-g/0.jpg)](https://www.youtube.com/watch?v=Aq18QxEiN-g)

Finalment, tal com assenyala Lev Manovich en el seu llibre, la tipografia tampoc es manté intacta a Procreate. El programa permet utilitzar la tipografia com un nou llenguatge, donant llibertat als usuaris per animar les lletres o crear cal·ligrafia amb materials surrealistes, combinant les tècniques de diversos llenguatges visuals per obtenir un metallenguatge creatiu.

<img src="https://mir-s3-cdn-cf.behance.net/project_modules/fs/fbb98a170803683.646443539d4bc.jpg" alt="Lletra A il·lustrada amb Procreate" width="400" height="350" style="float:right;margin-left:30px">

En resum, Procreate és un híbrid que combina elements d'il·lustració digital amb funcionalitats pròpies de programes de retoc de color, disseny vectorial, 3D i manipulació de tipografia, permetent als artistes explorar noves formes d'expressió i expandir els límits de la creació digital.


<img src="https://upload.wikimedia.org/wikipedia/commons/thumb/0/0c/Blender_logo_no_text.svg/512px-Blender_logo_no_text.svg.png?20210507122249" alt="logo Blender" width=30> **CAS 2: Blender**


Blender és un programa de modelatge i creació de gràfics tridimensionals que ofereix una gran varietat d'eines i funcionalitats per a artistes, escultors, professionals del disseny i de l'arquitectura. És una solució completa que permet als usuaris desenvolupar un projecte de principi a fi, ja que ofereix eines per modelar, texturitzar, crear partícules, il·luminar escenes i animar.

Una característica destacada de Blender és que té la llicència GNU General Public License (GPL). És un programari lliure i de codi obert (Open Source). Això significa que qualsevol persona amb coneixements de programació pot participar en el seu desenvolupament i aportar millores. Aquesta naturalesa oberta permet utilitzar el software lliurement, copiar-lo i col·laborar per aconseguir la seva actualització constant, ja sigui des de la programació o col·laborant econòmicament amb la Fundació Blender.

Una de les tècniques utilitzades a Blender és el mapeig UV, que permet assignar textures a les superfícies dels models 3D de manera precisa creant detalls realistes en els models.

<img src="https://i.all3dp.com/workers/images/fit=scale-down,w=1920,h=1080,gravity=0.5x0.5,format=auto/wp-content/uploads/2023/03/20181630/cube-mesh-with-medieval-wooden-texture-aftab-ali-via-all3dp-230123.jpg" alt="UV Mapping">

Les partícules són una altra característica potent de Blender. Es generen a partir de malles que actuen com a emissors i permeten crear formes dinàmiques amb una gran varietat d'aplicacions. Les partícules poden interactuar amb objectes de l'escena, com ara obstacles, i es poden simular efectes naturals com el foc, el fum o el pèl. Això inclou l'aplicació de forces físiques com la gravetat o el pes, que poden influir en el comportament dels objectes i generar un moviment orgànic i realista.

Com veiem, Blender utilitza algoritmes per a la generació dinàmica de partícules. Aquests algoritmes són una fusió entre els principis de la física i la programació. Això fa que Blender sigui un híbrid, ja que combina el coneixement científic i els principis de la física amb la capacitat de programar algoritmes per a la generació de partícules.
També destaca per la seva capacitat d'animació i moviment. Permet moure càmeres i llums, animar objectes i crear dinàmiques que afectin directament als elements de l'escena.

Una altra característica híbrida de Blender és la integració de gràfics 3D en imatges reals en moviment. Això significa que es pot combinar el món virtual amb el món real per crear efectes visuals sorprenents.

Blender també permet la creació de jocs i recorreguts virtuals en temps real. Amb aquesta funcionalitat, es pot recrear un entorn interactiu en què els usuaris poden moure's lliurement i explorar l'escena com si estiguessin jugant a un videojoc. Això és especialment útil per explorar entorns arquitectònics o paisatges virtuals de manera immersiva.

A més de les funcionalitats pròpies de la creació i animació 3D, Blender també disposa d'un potent motor d'edició de vídeo i so. Això permet als usuaris realitzar tot el procés de producció, des de la importació i edició de clips fins a afegir transicions, efectes visuals i so.

En resum, la hibridació de Blender es manifesta en la seva capacitat de combinar diferents àrees de creació, com el modelatge 3D, la simulació de partícules, l'animació, la integració amb imatges reals en moviment, la creació de jocs interactius i l'edició de vídeo. Aquesta combinació de funcionalitats permet als artistes i professionals de diverses disciplines utilitzar Blender com a eina versàtil per expressar la seva creativitat i dur a terme projectes amb un alt nivell de detall i qualitat.

[![Texto alternativo](https://img.youtube.com/vi/QRqY_20ti9A/0.jpg)](https://www.youtube.com/watch?v=QRqY_20ti9A)

L'organització participativa de codi obert de Blender també és un exemple d'hibridació. Aquesta pràctica col·laborativa implica una redefinició de les dinàmiques tradicionals de desenvolupament de software, ja que els usuaris tenen la capacitat de contribuir activament en l'evolució del programa. Blender permet que el programa evolucioni de manera més dinàmica i s'adapti millor a les necessitats dels usuaris. Aquesta forma d'hibridació és particularment rellevant perquè el desenvolupament de software es converteix en un procés obert i col·lectiu, en el qual les fronteres entre usuaris i desenvolupadors es difuminen.

# **Conclusió**
Si Lev Manovich hagués d'escriure avui els seus textos, és probable que utilitzés un processador de text com Microsoft Word i emmagatzemaria els seus arxius al núvol utilitzant Google Drive o una altra eina similar per accedir i compartir els seus documents des de qualsevol dispositiu.

A més, faria servir el seu mòbil per prendre notes i organitzar les seves idees fent servir blocs de notes o aplicacions d'organització com Notion o Evernote.

Com a teòric dels nous mitjans, és probable que utilitzés fonts digitals com revistes en línia, documentals i altres fonts de dades digitals per recopilar informació per al seu llibre. Sense cap dubte, parlaria sobre les noves xarxes socials, la digitalització de les empreses i, en conseqüència, la ciberseguretat. També dedicaria una part significativa del seu llibre a parlar de la intel·ligència artificial i el seu impacte en la societat.

En general, identificar per què un nou mitjà és un híbrid, com Procreate i Blender, ens ajuda a comprendre la seva evolució i origen. Aquesta comprensió ens permet apreciar com aquests mitjans aprofiten les possibilitats de la tecnologia digital per expandir i millorar les pràctiques tradicionals, oferint nous recursos i oportunitats per als artistes i professionals.

## **Bibliografia**
ADELL, Ferran. Remediación, multimèdia e hibridación de los medios. [En línia] Disponible A: http://multimedia.uoc.edu/blogs/fem/es/remediacio-multimedia-i-hibridacio-dels-mitjans/

BLENDER 4.0 Manual (2023) Acerca del software libre y la licencia GPL [En línia] Disponible A: https://docs.blender.org/manual/es/dev/getting_started/about/license.html

GALÁN, Mercè. (2007) Blender. Curso de Iniciación. INFORBOOK

MANOVICH, Lev (2013) El software toma el mando. Barcelona. Editorial UOC

MUÑOZ-JUSTÍCIA, Juan (2014) Conocimiento Abierto y Tecnología. [En línia] Disponible A: http://juan.psicologiasocial.eu/conocimiento-y-tecnologia



